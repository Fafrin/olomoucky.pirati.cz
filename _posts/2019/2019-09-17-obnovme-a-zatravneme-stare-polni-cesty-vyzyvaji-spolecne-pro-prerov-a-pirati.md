---
layout: post
category: CLANKY
title: Obnovme a zatravněme staré polní cesty, vyzývají Společně pro Přerov a Piráti
date: 2019-09-17
tags: 
- přerov
author: Mediální odbor
image: assets/img/articles/2019/2019-09-17-obnovme-a-zatravneme-stare-polni-cesty-vyzyvaji-spolecne-pro-prerov-a-pirati.jpg  #751x422 pixelu
---
Obnovování starých polních cest je jednoduchý způsob, jak může každá obec začít obnovovat kulturní krajinu, bránit erozi půdy a pomoci krajině lépe zadržet vodu. Společně pro Přerov a Piráti proto chtějí, aby se město Přerov připojilo k výzvě starostů z Plzeňského kraje. 

Efekt, který taková obnovená stará polní cesta udělá je jednoduchý. Cesty totiž vždy vedly většinou po vrstevnicích a zatravnění, byť úzké cesty, přímo sníží vodní erozi a v mnoha případech přiměje zemědělce k orbě po vrstevnici a tím se protierozní efekt zvýší.

„Obnova rozoraných polních cest má význam nejen pro přírodu, ale také pro člověka – zprůchodňuje krajinu a na obnovených trasách ji tak lidé mohou vice vnímat. A nakonec snad i chránit,“ podotkl předseda zastupitelského klubu Společně pro Přerov a Pirátů Jan Horký.

Víme, že to jde! Sami jsme již v roce 2017 s pomocí města vysázeli stovky dřevin a obnovili starou ovocnou stezku Pastviska v Přerově, která si získala hned velikou oblibu a stala se cílem mnoha Přerovanů pro jejich procházky.

„Jde o jeden z nejjednodušších, nejlevnějších a nejrychlejších způsobu, jak krajině aspoň trochu pomoci,“ dodal předseda přerovských Pirátů Jaromír Horký

Návrh na připojení se k výzvě jsme předložili již na jaře majetkové komisi. Věříme, že uplynulo už dosti času, aby všichni zvedli ruku pro tento návrh.